# HTML-attribut

## Övning 1

### a)

Skapa två HTML-dokument som heter `index.html` och `undersida.html` i samma katalog.

### b)

Lägg in en länk i `index.html` till `undersida.html` Testa så att länken fungerar när du kör sidan i webbläsaren.

### c)

Lägg in en länk till en extern sida (t ex Google) i ditt dokument.

### d)

Gör så att den externa länken öppnas i en ny flik/fönster när användaren klickar på den.

## Övning 2

### a)

Skapa en index-sida med flera länkar till undersidor. På alla undersidorna lägger du en länk tillbaka till index-sidan.

Index-sidan kan t ex vara en lista över olika djur och undersidorna beskriver djuren med text och bilder.

### b)

Fyll undersidorna med innehåll. T ex om det är en beskrivning av ett djur kan den innehålla en överskrift med djurets namn, en bild på djuret och en paragraf med en beskrivning av djuret.

## Övning 3

Infoga en bild i ett dokument. Ändra storleken på den genom att ändra `width`- och `height`-attributen på `<img>`-taggen.

## Övning 4

Infoga en bild i ett dokument och gör så att användaren skickas till en annan sida när den klickar på bilden.
